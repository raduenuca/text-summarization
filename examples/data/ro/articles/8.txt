Bănci și Asigurări

Asito Kapital se asteapta la o crestere de 11% a afacerilor anul viitor

16

Asito Kapital, companie de asigurari a grupului petrolier rus Lukoil, estimeaza pentru anul viitor o crestere de 11% a primelor brute subscrise, pana la 13,12 milioane de euro. Compania se bazeaza pe segmentele de nisa pentru obtinerea acestei cresteri. "Avem capacitatea de a ne consolida pozitia prin lansarea a trei-patru produse destinate unor nise din piata, pe baza carora vom putea continua cresterea inregistrata de companie in 2008", a declarat Marcel Pirciog, directorul general al Asito Kapital. Una din aceste nise este asigurarea echipamentelor si a utilajelor de constructii impotriva riscurilor asociate activitatii de santier. Compania se asteapta si la o crestere a afacerilor cu asigurari in domeniul forajului petrolier, dar si cu cele de raspundere a managerilor (Directors&Offcers Liability - D&O). "Caracteristica principala a oricarei crize financiare sau economice, cum e si cea pe care o traversam in prezent, este lipsa de predictibilitate, care sporeste foarte mult riscul deciziilor manageriale. Asigurarile D&O reprezinta o solutie pentru acoperirea acestor riscuri specifice", a mai spus Pirciog. Asito Kapital este controlata de Norcross Insurance (Marea Britanie), un off-shore al grupului Lukoil.