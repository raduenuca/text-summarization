Pentru a putea sa incheie o polita de asigurare privind GARANTIA pentru Participarea la Licitatii Publice, de la ASITO KAPITAL S.A., solicitantul trebuie sa indeplineasca urmatoarele conditii:

A. Inainte de a solicita emiterea unei astfel de polite, intr-o perioada rezonabila de cca. 15 zile anterior, solicitantul va transmite la asigurator, in vederea efectuarii evaluarii analizei de risc financiar, mai multe documente ale firmei, care difera de la caz la caz, in functie de solicitarea asiguratorului, printre care:

Documentatie juridica: Statut; Certificat de inmatriculare la Registrul Comertului; Certificatul de atestare fiscala; Extras eliberat de Registrul Comertului; Certificat de inregistrare fiscala; Copie de pe actele de identitate ale Reprezentantului / Reprezentantilor (persoanelor autorizate sa angajeze solicitantul); Specimenele de semnatura ale persoanelor autorizate sa angajeze solicitantul; Hotarari ale organelor statutare sau alte documente din care rezulta identitatea persoanelor care sunt investite cu competenta de a reprezenta si angaja solicitantul in relatiile cu asiguratorul;

Documentatie financiar - contabila: Bilanturi contabile (inclusiv anexe si Rapoarte de gestiune) aferente fiecaruia dintre ultimele 3 exercitii financiare (inclusiv Balanta de verificare aferenta anului precedent); Balanta sintetica de verificare pentru ultima luna incheiata anterior datei completarii Cererii - Declaratiei pentru incheierea politei de asigurare; Balantele analitice ale conturilor Clienti si Furnizori pentru ultima luna incheiata anterior datei completarii Cererii - Declaratiei pentru incheierea politei de asigurare; Graficele de rambursare a creditelor; Balantele analitice ale conturilor 331 “Produse in curs de executie” si 332 “Lucrari si servicii in curs de executie” pentru ultima luna incheiata anterior datei completarii Cererii - Declaratiei pentru incheierea politei de asigurare; Extrasele bancare ale conturilor de credite si dobanzi; Raport anual cenzori; Raport anual auditori; Alte situatii referitoare la datele financiar-contabile intocmite conform precizarilor din Cererea – Declaratie de asigurare;



Aceste documente sunt cerute atunci cand solicitantul initiaza prima data relatia de colaborare cu asiguratorul in vederea obtinerii unor astfel de polite, pentru a se stabili plafonul maximal per polita si per intregul an, iar in anii ulteriori sunt solicitate numai ultimele bilanturi si balantele de verificare.

B. Inainte de a solicita emiterea efectiva a politei, intr-o perioada rezonabila de cca. 5 zile anterior termenului dorit pentru a avea efectiv aceasta polita, solicitantul va transmite la asigurator, urmatoarele documente:

Denumirea asiguratului si Codul Unic de Identificare ( CUI) (se precizeaza in prealabil daca polita se emite pentru o asociere de companii sau cu tert sustinator, pentru completarea corecta a denumirii asiguratului); Daca participa in asociere / cu tert sustinator: Acordul de asociere / angajamentul ferm de sustinere; Ultimul bilant contabil incheiat de fiecare membru al asocierii / tertul sustinator;

Numarul din SEAP al anuntului de participare la licitatie;

Fisa de date a achizitiei pentru procedura respectiva;

Valoarea garantiei de participare: (daca licitatia implica mai multe loturi se vor mentiona loturile ce trebuie incluse in polita pentru determinarea corecta sa sumei asigurate);

Calitatea de I.M.M. a solicitantului;

Perioda de valabilitate a garantiei de participare: “nr de zile solicitat de client” sau se completeaza “conform fisa de date”. Trebuie avut in vedere ca polita sa aiba cel putin aceeasi valabilitate cu oferta depusa de client, astfel incat sa nu fie descalificat.

Formularul de garantie impus de beneficiar (dupa caz);

Data limita de transmitere a ofertei / politei (de regula, drafturile politei se transmit cu cel mult 3 zile inainte de data limita de depunere a ofertei, pentru a nu emite polite incorect / inutil, fie datorita modificarii termenului limita de depunere a ofertei fie datorita anularii / suspendarii licitatiei);

Contragarantia asiguratului fata de asigurator constand in: un bilet la ordin avalizat de administratorul legal sau asociatul / actionarul majoritar pentru intreaga suma asigurata, si / sau alte garantii (fila cec, cambie, ipoteca imobiliara etc). Pana la un anumit plafon valoric stabilit de catre asigurator in urma analizei de risc efectuata, aceste contragarantii nu sunt solicitate.

Alte informatii suplimentare solicitate: daca este cazul.

Cererea - Declaratia chestionar trebuie intocmita in oricare din urmatoarele situatii:

incheierea unei polite noi;

alte situatii care presupun schimbari ale informatiilor continute in polita de asigurare;

Principalele informatii care trebuiesc furnizate asiguratorului, prin cererea-chestionar, sunt: