Pentru a putea sa incheie o polita de asigurare ALL RISKS "toate riscurile" a Aparaturii si Echipamentelor Electronice, din toate domeniile de activitate, apartinand persoanelor juridice, de la ASITO KAPITAL S.A., solicitantul trebuie sa indeplineasca urmatoarele conditii:

sa fie persoana juridica si sa faca dovada ca este titulara a unui interes asigurabil fata de obiectul asigurarii;

sa detina calitatea de proprietar, chirias, administrator, custode, sau alta calitate stabilita legal (imputernicit ori reprezentantul legal al acestora);

sa intocmeasca cererea chestionar / declaratia de asigurare si / sau specificatia, care contine informatii relevante despre asigurat, contractant si / sau beneficiar, despre locatia si aparatura si / sau echipamentele electronice asigurate, despre perioada de asigurare, despre beneficiarul despagubirii, informatii care sunt esentiale pentru intocmirea politei;

sa puna la dispozitie asiguratorului documentele de identificare ale asiguratului, contractantului si / sau beneficiarului; avize, autorizatii, licente, planuri, relevee, rapoarte de evaluare, fise tehnice, etc.; contracte incheiate cu furnizori externi locatiei asigurate, care au legatura cu riscuri asigurate; documente care vizeaza cesiunea la banca;

sa permita efectuarea inspectiei de risc, daca asiguratorul solicita acest lucru;

sa detalieze istoricul de daune, daca este cazul;

sa plateasca asiguratorului o suma de bani denumita prima de asigurare in baza politei de asigurare incheiata cu acesta, cu scopul de a fi despagubit in cazul in care a suferit un prejudiciu prin manifestarea unuia sau mai multor riscuri asigurate conform politei;

Cererea chestionar trebuie intocmita in oricare din urmatoarele situatii:

incheierea unei polite noi;

reinoirea unei polite existente, inainte de data expirarii acesteia;

alte situatii care presupun schimbari ale informatiilor continute in polita de asigurare;

Principalele informatii care trebuiesc furnizate asiguratorului, prin cererea-chestionar, sunt:

datele de identificare ale asiguratului, contractantului si / sau beneficiarului;

adresa locatiei asigurate;

interesul asigurabil asupra locatiei asigurate si a aparaturii si / sau echipamentelor electronice: proprietate; chirie; alta situatie;

detalii tehnice despre aparatura si / sau echipamentele electronice asigurate;

informatii privind domeniul de utilizare / functionare a aparaturii si / sau echipamentelor electronice asigurate: cladiri administrative / birouri; sector productiv / depozite; spitale / sector medical; centre de educare si instruire; zona intens frecventata de public; zona in aer liber; zone periclitate direct/ indirect de praf, umiditate, vibratii; riscuri exceptionale / alte riscuri ce trebuiesc nominalizate.

Pagube materiale infomatii despre cladirea in care sunt amplasate aparatura si / sau echipamentele electronice; informatii privind exploatarea / mentenanta aparaturii si / sau echipamentelor electronice; informatii privind masurile de securitate si protectie la diversi factori de risc (ex. incendiu, furt, riscuri catastrofice, etc.); sumele asigurate pentru: aparatura si / sau echipamente electronice fixe; aparatura si / sau echipamente electronice portabile / mobile; aparatura si / sau echipamente electronice auxiliare celor de mai sus; clauze suplimentare care se doresc a fi atasate;

moneda contractului;

informatii privind istoricul de daune;

perioada asigurata;

modalitatea de plata a primei anuale: integral; in numarul de rate acceptate de asigurator;

daca mai exista alte polite similare, valabile, incheiate pentru aceeasi locatie la alti asiguratori.

Pe aceste informatii asiguratorul urmeaza sa le aiba in vedere pentru individualizarea si evaluarea riscurilor in vederea adoptarii deciziei de incheiere a politei de asigurare sau de declinare a ofertei. Lipsa veridicitatii declaratiilor asiguratului cu privire la cele mentionate in continutul cererii chestionar / specificatiei se sanctioneaza cu rezolutiunea politei.

Asiguratorul va putea pe baza declaratiei asiguratului sa solicite intocmirea unui Raport de inspectie de risc - care face parte integranta din polita de asigurare, acesta fiind un document prin care se atesta verificarea de catre un reprezentant al asiguratorului a parametrilor existentiali ai aparaturii si / sau echipamentelor electronice asigurate, fara sa constituie o certificare a declaratiei asiguratului sau a faptului ca acestea nu prezinta vicii ascunse.

In cadrul inspectiei de risc se stabileste:

daca informatiile prezentate in cererea-chestionar coincid cu cele din realitate; in caz de neconcordanta a informatiilor, se va proceda la refacerea cererii - chestionar;

daca aparatura si / sau echipamentele electronice ce fac obiectul asigurarii sunt instalate si operationale (un echipament electronic se preia in asigurare numai daca este in functionare sau daca procedurile de lucru pot fi incepute imediat);

daca riscurile existente la asigurat sunt in limite acceptabile preluarii in asigurare;

pentru situatii speciale, cu riscuri deosebite, daca este necesara adoptarea de catre asigurat a anumitor masuri tehnice sau organizatorice de prevenire a riscurilor sau, eventual, excluderea din acoperire a unor riscuri. Pentru aceste cazuri, inspectia de risc se repeta si pe parcursul perioadei de asigurare pentru a verifica evolutia in timp a nivelului de risc.

Raportul inspectiei de risc va fi semnat de un reprezentant al asiguratorului si de asigurat care certifica prin semnatura si stampila, data incheierii si aspectele constatate, fiind insotit de fotografii martor iar, in conditiile in care din cauze tehnice fotografiile martor nu pot fi utilizate, raportul inspectiei de risc este valabil. Atat raportul inspectiei de risc, cat si fotografiile care il insotesc au valoare de proba intr-un eventual litigiu, fiindu-le pe deplin opozabile partilor.

Asiguratorul isi asuma raspunderea pentru toate consecintele rezultate din neevaluarea riscului potrivit prevederilor legale inainte de cuprinderea in asigurare, cu exceptia cazului in care vointa asiguratorului a fost influentata de un viciu de consimtamant imputabil asiguratului.