Potrivit sursei citate, documentul se va afla în consultare publică timp de zece zile pe site-ul ASF.

În acelaşi timp, tot în cadrul şedinţei de miercuri, Consiliul ASF a aprobat norma pentru punerea în aplicare a prevederilor Legii nr. 132/2017 privind asigurarea obligatorie de răspundere civilă auto pentru prejudicii produse terţilor prin accidente de vehicule şi de tramvaie, cât şi a unor prevederi cu privire la asigurările auto. Norma va fi transmisă, spre publicare, Monitorului Oficial al României, precizează Autoritatea.

De asemenea, a fost adoptată emiterea unor clarificări privind aplicarea unor reglementări ASF, în contextul apariţiei Legii nr. 24/2017 privind emitenţii de instrumente financiare şi operaţiuni de piaţă.

Pe segmentul de supraveghere şi control, Consiliul ASF a avizat rezultatele controalelor efectuate la societatea Deaasig-Consultant, Asistent şi Broker de Asigurare S.R.L., la NN Pensii Societate de Administrare a unui Fond de Pensii Administrat Privat S.A., în calitate de administrator al Fondului de Pensii Administrat Privat NN şi a controlului periodic desfăşurat la Certinvest Pensii - Societate de Administrare a Fondurilor de Pensii Facultative S.A.

În plus, pe partea de autorizare - avizare, au fost adoptate o serie de numiri la SIF Transilvania, SIF Oltenia S.A., dar şi retragerea, la cerere, a directorului general adjunct la societatea Asito Kapital S.A.

Pe lista deciziilor luate miercuri s-au mai aflat, printre altele: modificarea Actului constitutiv al societăţii AXA Life Insurance S.A., urmare a schimbării sediului social; majorarea capitalului social al societăţii Medihelp Internaţional Broker de Asigurare S.R.L. - date suplimentare, cu suma de 113.000 lei, de la 712.000 lei la 825.000 lei; modificarea Actului individual de aderare la Fondul de Pensii Facultative Raiffeisen Acumulare, administrat de SAI Raiffeisen Asset Management S.A.; modificarea Actului constitutiv al Certinvest Pensii Societate de Administrare a Fondurilor de Pensii Facultative S.A.; modificarea Prospectului schemei de pensii facultative pentru Fondul de Pensii Facultative BCR Plus, administrat de BCR Pensii, Societate de Administrare a Fondurilor de Pensii Private S.A.; avizarea şi reavizarea a 116 agenţi şi retragerea avizelor pentru alţi 31 agenţi care desfăşoară activităţi de marketing pentru fondurile de pensii facultative şi administrate privat.

Nu în ultimul rând, s-a aprobat analiza perioadei de plată şi soluţionare a dosarelor de daună deschise la asigurători în semestrul II 2016 în baza poliţelor de asigurare obligatorie auto RCA.