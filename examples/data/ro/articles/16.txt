ASF va publica concluziile globale ale programului, nu pe fiecare companie în parte, potrivit surselor citate.



Consiliul Autorităţii de Supraveghere Financiară (ASF) a decis extinderea, pentru încă 21 de societăţi de asigurare, a programului de evaluare a activelor şi pasivelor şi a testului de stres, potrivit unui comunicat al Autorităţii.

În primăvara acestui an, a avut loc prima etapă a programului de evaluare independentă a societăţilor de asigurări din România, la care au participat 13 societăţi de asigurare, care deţin cumulat o cotă de piaţă de peste 80%.

Potrivit ASF, cele 21 de societăţi care vor lua parte la acest exerciţiu sunt: ABC (ABC Asigurări - Reasigurări SA), Asito (Asito Kapital SA), Asimed (Asigurare Reasigurare Asimed SA), ATE (ATE Insurance Romania SA), BCR Viaţă (BCR Asigurări de Viaţă Viena Insurance Group SA), BRD Viaţă (BRD Asigurări de Viaţă SA), Certasig (Certasig - Societate de Asigurare şi Reasigurare SA), City (Societatea de Asigurare - Reasigurare City Insurance SA), Credit Europe (Credit Europe Asigurări - Reasigurări SA.), Ergo (Ergo Asigurări de Viaţă SA), Eurolife ERB Generale (Eurolife ERB Asigurări Generale SA), Eurolife ERB Viaţă (Eurolife ERB Asigurări de Viaţă SA), Fata (Fata Asigurări SA), Forte (Forte Asigurări Reasigurări SA), Garanta (Garanta Asigurări SA), Gothaer (Gothaer Asigurări - Reasigurări SA), Grawe (Grawe Romania Asigurare SA), LIG (Societatea de Asigurare - Reasigurare LIG Insurance SA), Onix (Onix Asigurări SA), Signal Iduna (Signal Iduna Asigurare Reasigurare SA), Uniqa Viaţă (Uniqa Asigurări de Viaţă SA).

ASF menţionează că în primăvara acestui an a avut loc prima etapă a programului de evaluare independentă a societăţilor de asigurări din România la care au participat 13 societăţi de asigurare, care deţin cumulat o cotă de piaţă de peste 80%.

Autoritatea a selectat în februarie companiile Deloitte, Ernst&Young, KPMG, PwC, Mazars şi Milliman pentru evaluarea activelor şi pasivelor celor 13 asigurători, valoarea contractului fiind estimată la 12,3 milioane de lei, cu TVA.

Astfel, Mazars a evaluat Astra Asigurări, Generali şi Omniasig VIG, Ernst&YoungAssurance Services - Allianz-Ţiriac Asigurări, Groupama, Uniqa Asigurări, Asirom VIG, Pricewaterhousecoopers Audit - PAID, Carpatica Asig şi Exim România, KPMG - Euroins şi AXA Life, Deloitte - ING Asigurări de Viaţă.