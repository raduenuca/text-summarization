Bănci și Asigurări

Asiguratorul Grawe a renuntat la achizitia Asito Kapital

24

Austriecii de la Grawe au renuntat la achizitia Asito Kapital, asiguratorul captiv al companiei petroliere Lukoil, unde au realizat un audit in vederea preluarii in urma cu cateva luni.

"Nu se va mai face tranzactia, ne vom orienta catre alte companii. Portofoliul Asito Kapital nu este ceea ce cautam, este prea legat de asigurari industriale, cum ar fi cele pentru rafinarii", a declarat Peter Kasyk, directorul general al Grawe pentru Romania si Republica Moldova.

Grawe este specializata pe asigurari de viata si urmareste de cativa ani achizitia unui jucator din piata asigurarilor generale. Asiguratorii mari au fost deja preluati de investitori straini, ceea ce inseamna ca austriecii mai pot cumpara doar companii de talie medie sau mica.

Grawe este unul dintre cei mai mari jucatori din segmentul asigurarilor de viata, cu cu afaceri de 13,1 milioane de euro in primele trei luni ale acestui an, cresterea fata de aceeasi perioada a anului trecut fiind de 26%.

Asito Kapital este o companie de talie mica, mai mult de jumatate din businessul acesteia provenind de la Lukoil.

In prima jumatate a acestui an, asiguratorul a inregistrat prime brute subscrise de 22,3 milioane de lei (6,1 milioane de euro), fata de 25,1 milioane de lei (7,5 milioane de euro) in primul semestru din 2007. Potrivit directorului general al companiei, Marcel Parciog, scaderea a fost cauzata de reducerea contractelor incheiate cu Lukoil, care nu a putut fi compensata de cresterea afacerilor cu alti parteneri.

"Am crescut foarte mult pe asigurari auto Casco in primul semestru, datorita colaborarii cu brokeri si companii de leasing. In prezent, ponderea Casco in total este de 20%, fata de 5% anul trecut", a explicat Parciog.

Asito Kapital si-a dublat in primul semestru profitul net, pana la 590.000 de lei (161.000 de euro).

