Cu subscrieri de 14,4 milioane de lei în 2016 , de la 22,5 milioane de lei în 2015 , Asito Kapital este controlată aproape integral de Moldasig ( Republica Moldova ) , care a intrat în acționariat în octombrie 2011 , după ce a plătit Norcross Insurance Company Limited ( Marea Britanie ) suma de 3,1 milioane de dolari pentru 99% din titluri . Asocierea formată din Asito Kapital și Fast Brokers a depus singura ofertă pentru asigurarea parcului auto al Ministerului Afacerilor Externe ( MAE ) , care include 685 de vehicule , din care 644 la reprezentanțele României din străinătate .